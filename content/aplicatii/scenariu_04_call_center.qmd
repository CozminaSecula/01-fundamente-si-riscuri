---
title: "Scenariu 4: Furnizare formulare și informații"
---

> **Rol**: Operator într-un call-center
> 
> **Context**: Un call-center primeşte telefoane sau cereri electronice unde persoanele solicită formulare, broșuri, informaţii, dar nu știu exact ce documente au nevoie sau ce formular e potrivit.
> 
> **Sarcină**: Un utilizator sună/scrie și descrie o situație (ex: "Vreau să depun o cerere pentru conectare"). Operatorul trebuie să: înțeleagă nevoia reală a utilizatorului, identifice formularul corect dintr-o bază de date internă, genereze un email standard cu formularul atașat și să identifice dacă cererea este prea complexă și trebuie redirecționată.
> 
> **Obiectivul activității**: Aplicați cadrul de decizie pentru a integra IA ca un asistent pentru operator.

---

### Arborele de decizie

Link Resursă: [Arbore de decizie: Folosesc sau nu IA Generativă?](/content/resurse/arbore_decizie_ia.html)


Folosiți aceste întrebări pentru o primă evaluare rapidă.

*   Sarcina este clară? Ce fel de risc implică (scăzut sau ridicat)?
*   Rezultatul trebuie să fie 100% corect?
*   Aveți expertiza să verificați rezultatul?
*   Sunt implicate date confidențiale?
*   Există risc etic sau de părtinire?

**Concluzie**: Se poate sau nu utiliza IA generativă?

---

### Cadrul de decizie în 6 pași

Folosiți pașii și întrebările de mai jos pentru a vă structura analiza detaliată.

#### Pasul 1: Contextul sarcinii
*Scop: Definirea clară a cadrului de lucru: cine sunteți, ce trebuie să faceți, care sunt constrângerile și care este miza.*

**Întrebări ajutătoare:**

*   **Rolul meu**: Ce poziție ocup? Ce responsabilități am?
*   **Sarcina exactă**: Ce trebuie să realizez? Care este rezultatul final dorit?
*   **Miza / riscul**: Ce se întâmplă dacă rezultatul este greșit sau de calitate slabă? Cât de importantă este această sarcină? Care ar putea fi consecințele?
*   **Timpul disponibil**: Cât timp aloc în mod normal acestei sarcini? Cât timp aș dori să aloc folosind IA?

#### Pasul 2: Capabilitatea necesară
*Scop: Identificarea tipului de "muncă" pe care IA trebuie să o presteze, pe baza listei de capabilități discutate.*

**Întrebări ajutătoare:**

*   Ce capabilitate IA se potrivește cel mai bine sarcinii mele (rezumare, generare de conținut, asistență tehnică etc.)?
*   Pot combina mai multe capabilități?
*   Cum ar suna un prompt inițial pentru această sarcină?

#### Pasul 3: Criterii de utilitate
*Scop: Stabilirea standardelor de calitate. Cum arată un rezultat "bun" pentru această sarcină specifică?*

**Întrebări ajutătoare:**

*   Din lista de 5 criterii (acuratețe, relevanță, eficiență, claritate, coerență), care sunt cele două cele mai importante pentru mine?
*   De ce sunt acestea prioritare? Ce anume voi evalua?

#### Pasul 4: Selecția instrumentului
*Scop: Alegerea celui mai potrivit instrument IA, pe baza datelor de performanță pentru capabilitatea și criteriile definite.*

**Întrebări ajutătoare:**

*   Ce instrument (ChatGPT, Gemini, Claude etc.) performează cel mai bine pentru capabilitatea de care am nevoie?
*   Are instrumentul funcționalități specifice care mă ajută (ex: soluții securizare)?
*   Am nevoie de un instrument IA specializat sau generalist?
*   Care este planul B dacă primul instrument nu oferă rezultate bune?

#### Pasul 5: Planul de integrare (colaborarea om-IA)
*Scop: Definirea unui flux de lucru clar care specifică rolul fiecărei părți (om și IA).*

**Întrebări ajutătoare:**

*   **Rolul IA**: Ce face exact sistemul IA (ex: generează un prim draft, oferă opțiuni, asistent)?
*   **Rolul meu**: Ce fac eu (ex: validez informațiile, controlez, iau decizia finală dacă trimit sau nu)?

#### Pasul 6: Indicatori de succes
*Scop: Măsurarea impactului. Cum voi ști dacă utilizarea IA a fost o decizie bună și a adus valoare?*

**Întrebări ajutătoare:**

*   **Eficiență**: Cât timp am redus? Procesul a devenit mai rapid?
*   **Calitate**: Rezultatul final este mai bun, la fel de bun sau mai slab decât înainte?
*   **Integrare**: Cât de ușor a fost să integrez acest nou flux de lucru? Este sustenabil pe termen lung?